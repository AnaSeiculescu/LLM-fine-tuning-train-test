{"text":"Solicitarea client: Introducerea clientilor in baza de date , emiterea de documente in mod automat/client, trimiterea lor cu posibilitatea de a semna digital in sistemul DocuSign.\n\n\n\nOferta pentru firma - Test 9\n\n\n\nI. Scopul documentului: Această ofertă preliminară este bazată pe informațiile pe care ni le-ați furnizat. Înainte de a începe efectiv dezvoltarea și de a vă putea oferi o estimare exactă a costurilor și timpului necesar, va fi necesar să parcurgem câteva etape esențiale de planificare\n\n1. Elaborarea unei diagrame logice pentru a defini arhitectura aplicației. \n\n2. Crearea unei diagrame ER pentru a structura baza de date. \n\n3. Realizarea unui design inițial în Figma pentru a elimina orice ambiguitate legată de interfața grafică. \n\n\n\nPentru începerea etapelor de mai sus, va fi necesar să semnăm un contract de colaborare și să achitați în avans prețul acestora: \n\n\n\nDiagrama logică și diagrama ER: X Euro + TVA \n\nProiectul în Figma: X Euro + TVA \n\nAcești bani se vor scădea din prețul total de dezvoltare odată acceptată oferta fermă. \n\n\n\nOferta de mai jos este doar orientativă și urmărește să vă ofere o perspectivă asupra modului în care operăm și a costurilor probabile. Pentru o ofertă și un timp de implementare exact, va fi necesar să completăm etapele de planificare menționate\n\n\n\nDefiniții și tehnologii folosite:\n\nReact:\n\nReact este o bibliotecă JavaScript pentru construirea interfețelor de utilizator. Este utilizată pentru crearea unor interfețe de utilizator reactive și eficiente din punct de vedere al performanței.\n\nNestJS:\n\nNestJS este un framework pentru dezvoltarea de aplicații server-side cu Node.js. Este construit pe baza arhitecturii modulare și utilizează TypeScript pentru a oferi un cod bine structurat și ușor de întreținut.\n\nFirebase:\n\nFirebase este o platformă de dezvoltare a aplicațiilor mobile. Furnizează servicii precum bază de date în timp real, autentificare, stocare și hosting, facilitând dezvoltarea rapidă și scalabilă a aplicațiilor.\n\nAPI (Interfață de Programare a Aplicațiilor):\n\nAPI reprezintă un set de reguli și protocoale care permit comunicarea între diferite componente ale software-ului/aplicației. Este folosit pentru a permite integrarea între diferite aplicații sau servicii, facilitând schimbul de informații și funcționalități între ele.\n\n\n\n\n\nDezvoltarea unui site web ce oferă funcționalități avansate, permițând generarea, gestionarea, trimiterea și semnarea documentelor online, folosind tehnologii precum NestJS, React, Firebase pentru stocarea și accesul la date  precum și integrarea cu diverse API-uri.\n\n\n\nII. Structura proiectului:\n\n\n\nNotă: Pentru structura proiectului de bază se alocă 1 programator pentru dezvoltarea proiectului, având o implicare de 160 ore de lucru.\n\n\n\n\n\nAutentificare și Gestionarea Conturilor pentru Clienți:\n\n\n\nAdministratorul va crea și gestiona conturile pentru clienți, garantând securitatea și confidențialitatea datelor.\n\n\n\nAdministratorul decide, de asemenea, dacă furnizează sau nu detalii de autentificare către clienți, pentru a permite acestora să se autentifice.\n\n\n\nClienții autentificați pot vizualiza și gestiona contractele și documentele, urmărind statusul acestora. \n\n\n\nNotă: Clientul își poate descărca și vizualiza documentele.\n\n\n\n\n\nGenerare Documente:\n\n\n\nCrearea de șabloane și generarea automată a documentelor prin intermediul API-ului Google Docs. Procesul de completare este simplificat prin intermediul câmpurilor speciale care se completează cu datele specifice clientului.\n\n\n\nIntegrare OpenAPI pentru înregistrarea unui client juridic nou. Se vor prelua și autocompleta datele firmei în mod automat în baza CUI-ului firmei, cu ajutorul API-ului.\n\n\n\n\n\nNotă: Acest sistem vă permite să creați orice tip de document sau aviz prin intermediul Google Docs (o aplicație online gratuită lansată de Google, similară programului Word). În Google Docs se creează primul șablon cu dimensiunea foilor pentru a putea fi utilizat cu imprimantele matriciale. Acest sistem poate fi folosit pentru a genera mai multe tipuri de documente, cum ar fi contracte, acte adiționale, etc. În momentul generării unui document sau aviz, se vor putea lega datele salvate din profilul clienților, precum și datele salvate despre produse, pentru a genera documentul pe baza șablonului salvat în sistem. Acest sistem, după crearea șabloanelor, este util pentru toate documentele/avizele care trebuie generate periodic pentru clienți, produse și resurse umane, doar printr-un clic.\n\n\n\n\n\nGestionarea Documentelor:\n\n\n\nAdministratorul poate să gestioneze, să vizualizeze și să descarce documente, urmărind în permanență statusul acestora.\n\n\n\n\n\nExpedierea și Semnarea Digitală a Documentelor:\n\n\n\nIntegrarea cu API-ul DocuSign sau alte soluții similare pentru procesul de semnare electronică a documentelor, inclusiv trimiterea electronică a acestora către clienți.\n\n\n\nNotă: API-urile de semnare digitală presupun costuri lunare diferite.\n\n\n\nNotificări pentru Semnături și Statusul Documentelor:\n\n\n\nAdministratorul primește notificări atunci când clienții semnează și încarcă documente, asigurând controlul constant asupra procesului.\n\n\n\nIII. Sugestii suplimentare:\n\n\n\nNotă: Menționăm că secțiunea de sugestii suplimentare este opțională. Pentru această secțiune se alocă 1 programator, având o implicare de 100 ore de lucru.\n\n\n\nSistem de Permisiuni pentru Clienți:\n\n\n\nImplementarea unui sistem prin care administratorul poate atribui diferite permisiuni utilizatorilor, precum permisiuni de colaborare, creare a documentelor și transmitere a acestora.\n\n\n\nChat în Timp Real:\n\n\n\nClientul va beneficia de un chat în timp real, oferindu-i posibilitatea de a comunica direct cu administratorul în caz de probleme.\n\n\n\n\n\nIV. Pret și timp de implementare: \n\n\n\n*Fiecare punct poate fi supus modificării, editării sau realizării într-un mod mai sumar, cu reducerea funcționalităților, în vederea obținerii unei costuri mai reduse.\n\n\n\n*Prețul este orientativ și nu trebuie să fie limitativ; în cazul în care bugetul beneficiarului este mai restrâns decât oferta noastră în faza de proiectare, putem identifica alternative la costuri inferioare prin integrarea unui număr redus de funcționalități.\n\n\n\nTimp estimat de livrare: \n\nDezvoltare de bază (160 Ore de Dezvoltare): X Euro + TVA\n\n\n\nDezvoltare de bază împreună sugestii suplimentare (260 Ore de Dezvoltare): X Euro + TVA\n\n\n\nTimpul de livrare este influențat de complexitatea proiectului și cerințele dumneavoastră. Vom lucra în strânsă colaborare cu dumneavoastră pentru a respecta termenele stabilite.\n\n\n\n*În cadrul actualei oferte, beneficiați de serviciile unui programator specializat în limbajul de programare necesar pentru proiectul dumneavoastră, un manager de proiect care va concepe și coordona proiectul, precum și un grafician responsabil de conceperea interfeței utilizatorului/aplicației. Fiecare echipă din cadrul societății noastre dispune de suportul unui mentor, responsabil de supravegherea și asistarea programatorilor. Prețul pentru această echipă este de X de euro pe oră. \n\n\n\nTermeni de achiziție:\n\n​\n\nAceastă ofertă este strict confidențială. Veziv IT Services SRL nu oferă permisiunea de a împărtăși detalii cu terțe părți.\n\nPrețurile sunt fără TVA."}